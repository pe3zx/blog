<!DOCTYPE html>
<html lang="en">
  <head>
    
      <title>
        FIN7 CrimeOps: ศึกษาปฏิบัติการของกลุ่มอาชญากรไซเบอร์ &#34;FIN7&#34; กลุ่มนักล่าระบบ Point of Sale (POS) ::
        Pandora&#39;s Box
      </title>
    
    <meta http-equiv="content-type" content="text/html; charset=utf-8" />
<meta name="viewport" content="width=device-width, initial-scale=1.0" />
<meta
  name="description"
  content="การศึกษาปฏิบัติการของกลุ่มอาชญากรไซเบอร์ FIN7 ซึ่งถูกจัดลำดับตามความซับซ้อนของปฏิบัติการและผลกระทบที่เกิดขึ้นให้อยู่ในกลุ่ม Advanced Persistent Threat หรือ APT นั้นเป็นงาน(อดิเรก)ซึ่งอยู่ในรายการสิ่งที่ต้องทำของผมมานานแล้วตั้งแต่ช่วงปี 2018 ซึ่งมีการเปิดเผยข้อมูลวงในของปฏิบัติการออกมาจาก indictment ที่ออกโดยกระทรวงยุติธรรมสหรัฐฯ อย่างไรก็ตามเนื่องจากกิจกรรมของอาชญากรกลุ่มนี้ยังไม่ได้ปรากฎในประเทศไทยอ้างอิงจากข้อมูลสาธารณะที่เกี่ยวข้องกับภัยคุกคาม (หรืออาจปรากฎแต่ยังไม่สามารถระบุหรือเชื่อมโยงได้) ปฏิบัติการและข้อมูลที่ถูกเปิดเผยออกมาก็เลยถูกบดบังด้วยกิจกรรมของกลุ่มอาชญากรทางไซเบอร์กลุ่มอื่นแทน
สิ่งที่ทำให้โพสต์นี้เกิดขึ้นมาได้นั้นมาจากแนวทางเดิมที่ผมทำมาโดยตลอดคือการใช้โพสต์หรือบล็อกเป็นที่สรุปความเข้าใจเมื่อได้เรียนรู้อะไรใหม่ สื่อที่ถูกนำมาสรุปในวันนี้นั้นมาจากงานสัมมนาออนไลน์ซึ่งจัดโดย OPCDE ในชื่อ vOPCDE ภายใต้หัวข้อ CrimeOps: The operational art of cybercrime บรรยายโดย thegrugq ในหัวข้อการสัมมนานี้นั้น grugq ใช้ TTP ของกลุ่ม FIN7 เป็นแกนหลักในการอธิบายสิ่งที่เรียกว่า crime operations หรือ CrimeOps ซึ่งเผยความคิดเห็นที่สะท้อนมุมที่น่าสนใจของ TTP ออกมาให้ได้ทำความเข้าใจเพิ่มเติมครับ
หัวข้อในบทความนี้มีดังต่อไปนี้ครับ
 Levels of War - The Analytical Framework Cyberizing The Analytical Framework Understanding FIN7 CrimeOps  FIN7 People FIN7 Process FIN7 Technology   Excelling Operational Art How to Manage Cybercrimial Syndicate Efficiently — A Conclusion  บทความนี้ใช้วิธีการเล่าแบบเรียงต่อกัน ดังนั้นการอ่านตามลำดับจะทำให้ได้รับความเข้าใจและประโยชน์สูงสุดครับ"
/>
<meta
  name="keywords"
  content="Blog by P. Boonyakarn"
/>
<meta name="robots" content="noodp" />
<link rel="canonical" href="https://pandora.sh/posts/fin7-crimeops-a-learning-note/" />

<link rel="stylesheet" href="https://cdn.jsdelivr.net/npm/katex@0.11.1/dist/katex.min.css" integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/+DiW/UqRcLbRjq" crossorigin="anonymous">
<script defer src="https://cdn.jsdelivr.net/npm/katex@0.11.1/dist/katex.min.js" integrity="sha384-y23I5Q6l+B6vatafAwxRu/0oK/79VlbSz7Q9aiSZUvyWYIYsd+qj+o24G5ZU2zJz" crossorigin="anonymous"></script>
<script defer src="https://cdn.jsdelivr.net/npm/katex@0.11.1/dist/contrib/auto-render.min.js" integrity="sha384-kWPLUVMOks5AQFrykwIup5lo0m3iMkkHrD0uJ4H5cjeGihAutqP0yW0J6dpFiVkI" crossorigin="anonymous"
    onload="renderMathInElement(document.body);"></script>


<link rel="stylesheet" href="https://pandora.sh/assets/style.css" />

<link rel="stylesheet" href="https://pandora.sh/style.css" />


<link
  rel="apple-touch-icon-precomposed"
  sizes="144x144"
  href="https://pandora.sh/img/apple-touch-icon-144-precomposed.png"
/>
<link rel="shortcut icon" href="https://pandora.sh/img/favicon.png" />


<link href="https://pandora.sh/assets/fonts/Inter-Italic.woff2" rel="preload" type="font/woff2" as="font" crossorigin="">
<link href="https://pandora.sh/assets/fonts/Inter-Regular.woff2" rel="preload" type="font/woff2" as="font" crossorigin="">
<link href="https://pandora.sh/assets/fonts/Inter-Medium.woff2" rel="preload" type="font/woff2" as="font" crossorigin="">
<link href="https://pandora.sh/assets/fonts/Inter-MediumItalic.woff2" rel="preload" type="font/woff2" as="font" crossorigin="">
<link href="https://pandora.sh/assets/fonts/Inter-Bold.woff2" rel="preload" type="font/woff2" as="font" crossorigin="">
<link href="https://pandora.sh/assets/fonts/Inter-BoldItalic.woff2" rel="preload" type="font/woff2" as="font" crossorigin="">


<meta name="twitter:card" content="summary"/>
<meta name="twitter:title" content="FIN7 CrimeOps: ศึกษาปฏิบัติการของกลุ่มอาชญากรไซเบอร์ &#34;FIN7&#34; กลุ่มนักล่าระบบ Point of Sale (POS)"/>
<meta name="twitter:description" content="ศึกษาปฏิบัติการของกลุ่มอาชญากรไซเบอร์ FIN7 ทั้งในมุมกลยุทธ์ ปฏิบัติการและเทคนิคการโจมตีทางไซเบอร์ และทำความเข้าใจเหตุผลว่าทำไม FIN7 อาจเป็นกลุ่มอาชญากรไซเบอร์ที่ดีที่สุดในด้าน Operation management"/>



<meta property="og:title" content="FIN7 CrimeOps: ศึกษาปฏิบัติการของกลุ่มอาชญากรไซเบอร์ &#34;FIN7&#34; กลุ่มนักล่าระบบ Point of Sale (POS)" />
<meta property="og:description" content="ศึกษาปฏิบัติการของกลุ่มอาชญากรไซเบอร์ FIN7 ทั้งในมุมกลยุทธ์ ปฏิบัติการและเทคนิคการโจมตีทางไซเบอร์ และทำความเข้าใจเหตุผลว่าทำไม FIN7 อาจเป็นกลุ่มอาชญากรไซเบอร์ที่ดีที่สุดในด้าน Operation management" />
<meta property="og:type" content="article" />
<meta property="og:url" content="https://pandora.sh/posts/fin7-crimeops-a-learning-note/" /><meta property="article:section" content="posts" />
<meta property="article:published_time" content="2020-07-09T14:08:26+07:00" />
<meta property="article:modified_time" content="2020-07-09T14:08:26+07:00" /><meta property="og:site_name" content="Pandora&#39;s Box" />







  </head>
  <body class="dark-theme">
    <div class="container">
      <header class="header">
  <span class="header__inner">
    <a
  href="/"
  class="logo"
  style="text-decoration: none;"
>
  
    <span class="logo__mark"><svg xmlns="http://www.w3.org/2000/svg" class="greater-icon" viewBox="0 0 44 44">
  <path fill="none" d="M15 8l14.729 14.382L15 35.367" />
</svg>
</span>
    <span class="logo__text"
      >PANDORA&#39;S BOX</span
    >
    <span class="logo__cursor"></span>
  
</a>

    <span class="header__right">
      
        <nav class="menu">
  <ul class="menu__inner menu__inner--desktop">
    
      
        
          <li><a href="/about">About</a></li>
        
      
        
          <li><a href="/archive">Archive</a></li>
        
      
      
      
  </ul>

  <ul class="menu__inner menu__inner--mobile">
    
      
        <li><a href="/about">About</a></li>
      
    
      
        <li><a href="/archive">Archive</a></li>
      
    
  </ul>
</nav>

        <span class="menu-trigger">
          <svg xmlns="http://www.w3.org/2000/svg" viewBox="0 0 24 24">
            <path d="M0 0h24v24H0z" fill="none" />
            <path d="M3 18h18v-2H3v2zm0-5h18v-2H3v2zm0-7v2h18V6H3z" />
          </svg>
        </span>
      
      <span class="theme-toggle">
        <svg
  class="theme-toggler"
  width="24"
  height="24"
  viewBox="0 0 48 48"
  fill="none"
  xmlns="http://www.w3.org/2000/svg"
>
  <path
    d="M22 41C32.4934 41 41 32.4934 41 22C41 11.5066 32.4934 3 22
  3C11.5066 3 3 11.5066 3 22C3 32.4934 11.5066 41 22 41ZM7 22C7
  13.7157 13.7157 7 22 7V37C13.7157 37 7 30.2843 7 22Z"
  />
</svg>

      </span>
    </span>
  </span>
</header>


      <div class="content">
        
  
  

  <div class="post">
    <h1 class="post-title">FIN7 CrimeOps: ศึกษาปฏิบัติการของกลุ่มอาชญากรไซเบอร์ &ldquo;FIN7&rdquo; กลุ่มนักล่าระบบ Point of Sale (POS)</h1>
    <div class="post-meta">
      
        <span class="post-date">
          2020-07-09
        </span>

        
          
        
      

      
        <span class="post-author"
          >— Written by P. Boonyakarn</span
        >


      
    </div>

    

    

    <div class="post-content">
      
      <p>การศึกษาปฏิบัติการของกลุ่มอาชญากรไซเบอร์ FIN7 ซึ่งถูกจัดลำดับตามความซับซ้อนของปฏิบัติการและผลกระทบที่เกิดขึ้นให้อยู่ในกลุ่ม Advanced Persistent Threat หรือ APT นั้นเป็นงาน(อดิเรก)ซึ่งอยู่ในรายการสิ่งที่ต้องทำของผมมานานแล้วตั้งแต่ช่วงปี 2018 ซึ่งมีการเปิดเผยข้อมูลวงในของปฏิบัติการออกมาจาก <a href="https://www.justice.gov/opa/press-release/file/1084316/download">indictment ที่ออกโดยกระทรวงยุติธรรมสหรัฐฯ</a> อย่างไรก็ตามเนื่องจากกิจกรรมของอาชญากรกลุ่มนี้ยังไม่ได้ปรากฎในประเทศไทยอ้างอิงจากข้อมูลสาธารณะที่เกี่ยวข้องกับภัยคุกคาม  (หรืออาจปรากฎแต่ยังไม่สามารถระบุหรือเชื่อมโยงได้) ปฏิบัติการและข้อมูลที่ถูกเปิดเผยออกมาก็เลยถูกบดบังด้วยกิจกรรมของกลุ่มอาชญากรทางไซเบอร์กลุ่มอื่นแทน</p>
<p><img src="https://pandora-artifacts.s3.ap-southeast-1.amazonaws.com/public/3bHqfbG.png" alt="CrimeOps: The operational art of cybercrime"></p>
<p>สิ่งที่ทำให้โพสต์นี้เกิดขึ้นมาได้นั้นมาจากแนวทางเดิมที่ผมทำมาโดยตลอดคือการใช้โพสต์หรือบล็อกเป็นที่สรุปความเข้าใจเมื่อได้เรียนรู้อะไรใหม่ สื่อที่ถูกนำมาสรุปในวันนี้นั้นมาจากงานสัมมนาออนไลน์ซึ่งจัดโดย <a href="https://www.opcde.com/">OPCDE</a> ในชื่อ vOPCDE ภายใต้หัวข้อ <a href="https://www.youtube.com/watch?v=E9F7WCO-pZM">CrimeOps: The operational art of cybercrime</a> บรรยายโดย <a href="https://twitter.com/thegrugq">thegrugq</a> ในหัวข้อการสัมมนานี้นั้น grugq ใช้ TTP ของกลุ่ม FIN7 เป็นแกนหลักในการอธิบายสิ่งที่เรียกว่า crime operations หรือ <strong>CrimeOps</strong> ซึ่งเผยความคิดเห็นที่สะท้อนมุมที่น่าสนใจของ TTP ออกมาให้ได้ทำความเข้าใจเพิ่มเติมครับ</p>
<p>หัวข้อในบทความนี้มีดังต่อไปนี้ครับ</p>
<ul>
<li><a href="#levels-of-war---the-analytical-framework">Levels of War - The Analytical Framework</a></li>
<li><a href="#cyberizing-the-analytical-framework">Cyberizing The Analytical Framework</a></li>
<li><a href="#understanding-fin7-crimeops">Understanding FIN7 CrimeOps</a>
<ul>
<li><a href="#fin7-people">FIN7 People</a></li>
<li><a href="#fin7-process">FIN7 Process</a></li>
<li><a href="#fin7-technology">FIN7 Technology</a></li>
</ul>
</li>
<li><a href="#excelling-operational-art">Excelling Operational Art</a></li>
<li><a href="#how-to-manage-cybercrimial-syndicate-efficiently--a-conclusion">How to Manage Cybercrimial Syndicate Efficiently — A Conclusion</a></li>
</ul>
<p>บทความนี้ใช้วิธีการเล่าแบบเรียงต่อกัน ดังนั้นการอ่านตามลำดับจะทำให้ได้รับความเข้าใจและประโยชน์สูงสุดครับ</p>
<h2 id="levels-of-war---the-analytical-framework">Levels of War - The Analytical Framework</h2>
<p>แม้ว่าในการสัมมนานั้นผู้บรรยายจะเริ่มที่การเกริ่นความน่าสนใจจาก TTP ของ FIN7 ก่อน แต่ผมขอสลับโดยการมาเล่าถึง<strong>วิธีการที่เราจะมองและให้ความหมาย</strong>ที่จะนำไปสู่การเห็นความน่าสนใจจาก TTP ของ FIN7 ก่อน หลังจากนั้นเราค่อยจับ TTP มาเพื่อวิเคราะห์ผ่านเฟรมเวิร์คเหล่านี้ครับ</p>
<p><img src="https://images.squarespace-cdn.com/content/v1/5497331ae4b0148a6141bd47/1462063537559-18HWZ7YRYO41RAM2UI3X/ke17ZwdGBToddI8pDm48kKnS1laj_EUY2RS4C9bjjNp7gQa3H78H3Y0txjaiv_0fHWpUEmQZkX684UWF7bhg2uXFJOxHRx9nL7VEpwjp7EsNDPIMYUqMpyMYI20OdjP7OqpeNLcJ80NK65_fV7S1UQiv0gy8B3nFCq0Cu5pOGuLUQVCMEYi5js33AwzsRrk-MW9u6oXQZQicHHG1WEE6fg/image-asset.png?format=600w" alt="Levels of Warfare"></p>
<p>อ้างอิงจาก<a href="https://www.cc.gatech.edu/~tpilsch/INTA4803TP/Articles/Three%20Levels%20of%20War=CADRE-excerpt.pdf">หลักการพื้นฐานเกี่ยวกับทฤษฎีการทำสงคราม</a> สงครามจะมีระดับของการดำเนินการ (Levels of Warfare) อยู่ 3 ระดับ ได้แก่</p>
<ol>
<li><strong>ระดับ Strategic</strong> หรือ<strong>ระดับยุทธศาสตร์</strong>เป็นระดับของการสร้างคำถามว่าเราจะทำสงครามอย่างไร หรือแม้แต่คำถามว่าเราควรทำสงครามหรือไม่และเพื่ออะไรเกิดขึ้น มันเป็นระดับที่เราจะกำหนดเป้าหมายของการดำเนินการที่จะครอบคลุมประเด็นต่างๆ ทุกประเด็น</li>
<li><strong>ระดับ Operational</strong> หรือ<strong>ระดับยุทธการ</strong>เป็นระดับที่การจัดการองค์ประกอบต่างๆ ให้สอดคล้องกับการทำให้เป้าหมายเป็นจริงนั้นเกิดขึ้น</li>
<li><strong>ระดับ Tactical</strong> หรือ<strong>ระดับยุทธวิธี</strong>เป็นระดับที่การกระทำเพื่อให้เป็นไปตามเป้าหมายนั้นเกิดขึ้น</li>
</ol>
<p>สมมติว่าเรากำลังเข้าสู่สงครามและศัตรูของเรามีกิจกรรมทางสงครามบางอย่างเกิดขึ้น เราสามารถใช้แนวคิดของ Levels of Warfare เข้าไปให้ความหมายและอธิบายการดำเนินการได้ไม่ต่างกับ <a href="https://www.lockheedmartin.com/en-us/capabilities/cyber/cyber-kill-chain.html">Lockheed Martin Cyber Kill Chain®</a> หรือ <a href="https://attack.mitre.org/">MITRE ATT&amp;CK Enterprise Attack Framework</a> ที่เราคุ้นเคย</p>
<p>อย่างไรก็ตามเมื่อเรานำแนวคิดของ Levels of Warfare ไปใช้ แม้เราจะรู้ว่ากิจกรรมประเภทไหนควรอยู่ในระดับใด แต่ความยากและอุปสรรคที่แท้จริงนั้นอยู่ที่การมองหากิจกรรมเหล่านั้นเพื่อเอามาเติมและอธิบายให้ครบวงจร ที่<strong>ระดับ Tactical</strong> การระบุหาตัวบ่งชี้กิจกรรมที่เกิดขึ้นในระดับนี้นั้นไม่ใช่เรื่องที่ยาก บางทีมันอาจเป็นหลักฐานอะไรบางอย่างที่บ่งชี้ให้เห็นเทคนิคและเครื่องมือ เช่นเดียวกับใน<strong>ระดับ Strategic</strong> ที่หากเราศึกษาและค้นคว้าศัตรูอย่างเพียงพอ การระบุเป้าหมายที่ศัตรูต้องการทำให้ได้ก็ไม่ใช่เรื่องที่เป็นไปไม่ได้</p>
<p>ปัญหาแท้จริงในการหาตัวบ่งชี้ของกิจกรรมนั้นอยู่ที่<strong>ระดับ Operational</strong> ซึ่งเป็นปัญหาเดียวกับในขั้นตอน Weaponization ของ Lockheed Martin Cyber Kill Chain® ที่ตัวบ่งชี้และกิจกรรมนั้นเกิดขึ้นและอยู่ที่ฝั่งของศัตรูหรือผู้โจมตี การหาตัวบ่งชี้หรือกิจกรรมเพื่อยืนยันพฤติกรรมในระดับนี้ให้ได้นั้นจึงจำเป็นต้องอาศัยการเข้าถึงในลักษณะพิเศษที่ทำให้ได้มาซึ่งข้อมูลที่น่าเชื่อถือมา ดังนั้นงานในส่วนนี้จึงถูกแตกออกมาเป็นแขนงใหญ่ในด้านเกี่ยวกับการข่าวกรอง (intelligence) และรวมไปถึงการต่อต้านข่าวกรอง (counter intelligence) เพื่อทำให้เกิด operation security หรือ OPSEC ด้วย</p>
<h2 id="cyberizing-the-analytical-framework">Cyberizing The Analytical Framework</h2>
<p>เมื่อภัยคุกคามทางไซเบอร์ก้าวเข้ามาเป็น The Fifth Domain อย่างเป็นทางการต่อจาก Land, Sea, Air และ Space เราจึงจำเป็นต้องเอา Levels of War นั้นมาประยุกต์เพื่ออธิบายระดับของการดำเนินการในโดเมนของสงครามที่เป็นไซเบอร์ และอาชญากรรมทางไซเบอร์ได้ด้วย โดย grugq ได้ยกตัวอย่างการประยุกต์ไว้ดังนี้</p>
<ol>
<li><strong>ระดับ Strategic</strong> ในลักษณะของอาชญากรรมไซเบอร์ มันอาจเกิดขึ้นในลักษณะของการมองหาซึ่งวิธีการใหม่ในการทำเงินขึ้นมาหรือทำให้มากกว่าเดิม เช่น โจมตีกลุ่มเป้าหมายใหม่ซึ่งยังไม่ตกเป็นเป้าหมายของกลุ่มอื่นๆ หรืออาจมองหาศักยภาพเชิงเทคนิคหรือแนวคิดของเทคโนโลยีใหม่ๆ ซึ่งจะช่วยสร้างตลาดที่อาชญากรจะทำเงินขึ้นมาได้ เช่น แทนที่จะเอาข้อมูลไปขายเพื่อทำกำไร การจับข้อมูลเป็นตัวประกันเพื่อเรียกค่าไถ่อาจการันตีผลกำไรที่ดีกว่า</li>
<li><strong>ระดับ Operational</strong> ในลักษณะของอาชญากรรมไซเบอร์ มักจะเกิดขึ้นในลักษณะของการเตรียมความพร้อมและทรัพยากรให้สามารถไปถึงเป้าหมายเชิงยุทธศาสตร์ที่ตั้งไว้ได้ เช่น ที่แฮกเกอร์ตั้งใจจะแฮกเพื่อขโมยข้อมูลออกมาขาย ข้อมูลนั้นจะต้องเป็นที่ต้องการของตลาดและหาผู้ซื้อได้ ซึ่งการที่จะได้ข้อมูลนั้นมาอาจต้องอาศัยการรคงอยู่และฝังตัวในระบบเป็นเวลานาน การเตรียมความพร้อมจึงอาจเกิดขึ้นในลักษณขะองการเตรียม infrastructure สำหรับการเข้าถึงระบบที่ถูกแฮกและมีมัลแวร์ฝังตัวอยู่ให้แนบเนียนและยากต่อการตรวจจับ</li>
<li><strong>ระดับ Tactical</strong> ในลักษณะของอาชญากรรมไซเบอร์คือขั้นตอนที่การโจมตีเกิดขึ้นจริงเพื่อให้เป็นไปตามเป้าหมายเชิงยุทธศาสตร์ที่ตั้งเอาไว้โดยใช้ทรัพยากรที่เตรียมมาในการสนับสนุน เช่น เริ่มทำ social engineering เพื่อสร้างความน่าเชื่อถือก่อนจะส่งอีเมลแนบมัลแวร์ไปให้กับเป้าหมาย</li>
</ol>
<p>แท้จริงแล้วการดำเนินการใน<strong>ระดับ Operational</strong> อาจสามารถถูกมองได้ว่ามีความสำคัญที่ต่ำ เพียงแต่การมีอยู่ของการดำเนินการใน<strong>ระดับ Operational</strong> จะช่วยการันตีประสิทธิภาพและอัตราความสำเร็จของปฏิบัติการโดยรวมให้เพิ่มมากยิ่งขึ้นตามปริมาณที่มีอยู่</p>
<blockquote>
<p>เพราะ<strong>อาชญากรรมไซเบอร์คือธุรกิจ</strong> ดังนั้นการจัดการอาชญากรรมไซเบอร์ให้มีประสิทธิภาพก็เหมือนกับการจัดการให้ธุรกิจสร้างผลกำไรและเติบโตได้อย่างมีประสิทธิภาพ</p>
</blockquote>
<p>จุดเชื่อมโยงระหว่างแนวคิด Levels of War กับปฏิบัติการและอาชญากรรมของกลุ่ม FIN7 นั้นอยู่ในจุดที่กลุ่ม FIN7 ไม่ได้มีเป้าหมายที่แปลกใหม่ในระดับ Strategic และไม่ได้มีเทคนิคการโจมตีที่พิเศษในระดับ Tactical แต่<strong>กลุ่มมี FIN7 มีแนวคิดของการทำปฏิบัติการที่ทำให้การทำอาชญากรรมสามารถถูกมองได้ว่าเป็นการทำธุรกิจหรือการเปิดบริษัท</strong>ซึ่งเป็นจุดเด่นที่เกิดขึ้นในระดับ Operational</p>
<p>เราจะมาพูดถึงกลุ่ม FIN7 ในส่วนต่อไปครับ</p>
<h2 id="understanding-fin7-crimeops">Understanding FIN7 CrimeOps</h2>
<p>รายละเอียดเชิงลึกของปฏิบัติการและการดำเนินการซึ่งนำไปสู่อาชญากรรมของ FIN7 นั้นสามารถหาอ่านได้แบบเต็มๆ จาก <a href="https://www.justice.gov/opa/press-release/file/1084316/download">indictment ที่ออกโดยกระทรวงยุติธรรมสหรัฐฯ</a> หรือจากบทวิเคราะห์ indictment อื่นๆ เช่น <a href="https://www.wired.com/story/fin7-wild-inner-workings-billion-dollar-hacking-group/">The Wild Inner Workings of a Billion-Dollar Hacking Group</a> ดังนั้นในส่วนนี้รายละเอียดจะถูกขมวดปมเพื่ออธิบายตามแนวคิดธรรมดาๆ อย่าง People, Process, Technology ตามที่ grugq นำเสนอแทนครับ</p>
<blockquote>
<p>หากเป้าหมายของอาชญากรไซเบอร์คือเงิน การทำเงินให้ได้มากที่สุดก็หมายถึงการทำตามเป้าหมายได้สำเร็จสูงสุด</p>
</blockquote>
<h3 id="fin7-people">FIN7 People</h3>
<p>ความพิเศษและเป็นเอกลักษณ์ในการดำเนินการของกลุ่ม FIN7 นั้นคือการทำให้การดำเนินอาชญากรรมทางไซเบอร์เป็นเหมือนกับการทำบริษัทและธุรกิจทั่วไป ซึ่งอันที่จริงนั้นจะบอกว่าเป็น<em>เหมือน</em>ก็ไม่ได้เพราะกลุ่ม FIN7 มีการ<strong>สร้างบริษัทด้าน cybersecurity ขึ้นมาบังหน้าปฏิบัติการอาชญากรรม</strong></p>
<p>กลุ่ม FIN7 ใช้วิธีการจดทะเบียนบริษัททั่วไปโดยอ้างว่าเป็นบริษัทที่ดำเนินงานทางด้าน cybersecurity แต่แท้จริงแล้วเป็นกิจการซึ่งบังหน้าปฏิบัติการที่แท้จริงคือการเจาะระบบและนำข้อมูลบัตรเครดิตและข้อมูลธุรกรรมออกมาขาย คนที่มีส่วนร่วมในปฏิบัติการบางส่วนนั้นก็มาจากการว่าจ้างในลักษณะทั่วไปในตำแหน่งของ penetration tester ซึ่งมีการประกาศรับ การสัมภาษณ์และการให้ทำงานซึ่งเป็นการเจาะระบบจริงๆ</p>
<p>grugq ให้ความเห็นว่าคนซึ่งถูกว่าจ้างเข้าไปทำงานในตำแหน่งดังกล่าวนั้นน่าจะรู้ว่ามีอะไรบางอย่างผิดปกติ เพราะกิจกรรมซึ่งทำจริงๆ นั้นแตกต่างไปจากการทดสอบเจาะระบบโดยทั่วไปอยู่พอสมควรในมุมของการไม่มีรีพอร์ตสรุปผลการทดสอบเจาะระบบ การฝังตัวอยู่ในระบบในระยะเวลาที่นานและการนำข้อมูลจริงออกมา</p>
<p>ด้วยลักษณะขององค์กรอาชญากรรมแบบบริษัท grugq จึงอธิบาย organization chart และตำแหน่งงานรวมไปถึงความรับผิดชอบในแต่ละตำแหน่งออกมาได้ตามรูปด้านล่าง</p>
<p><img src="https://pandora-artifacts.s3.ap-southeast-1.amazonaws.com/public/cAnNtMY.png" alt="FIN7 Organization Chart"></p>
<p>จาก organization chart ด้านบน เราจะสามารถเห็นหน้าที่ของแต่ละส่วนซึ่งสามารถอธิบายความรับผิดชอบได้ดังนี้</p>
<ol>
<li><strong>กลุ่ม Management</strong> มีหน้าที่รับผิดชอบคือ
<ol>
<li>จัดการในเรื่องผลประโยชน์ของส่วนอื่นๆ ให้ได้รับอย่างเหมาะสม (เหมือนกับจัดการเงินเดือน)</li>
<li>ว่าจ้างบุคลากรใหม่ ทำการสัมภาษณ์ และ มอบหมายงานหรือโปรเจคการโจมตีเป้าหมายให้กับบุคคลไปดำเนินการ</li>
<li>ควบคุมการใช้งานทรัพยากรขององค์กรอาชญากรรม</li>
<li>สนับสนุนทางด้านเทคโนโลยีแก่ผู้ปฏิบัติการที่จำเป็น</li>
<li>(คาดว่า) มีส่วนร่วมกับการเลือกเป้าหมาย เพื่อให้การโจมตีเป้าหมายสร้างผลประโยชน์ที่เหมาะสมที่สุดแก่องค์กร</li>
</ol>
</li>
<li><strong>กลุ่ม Support</strong> มีหน้าที่รับผิดชอบคือ
<ol>
<li>ดูแลและจัดการ infrastructure ที่ใช้ในปฏิบัติการให้มีความพร้อมใช้อยู่เสมอ</li>
<li>สนับสนุนทางด้านเทคโนโลยีแก่ผู้ปฏิบัติการที่จำเป็น</li>
<li>คอยประสานงานระหว่างผู้ปฏิบัติการที่ทำการโจมตีระบบ</li>
</ol>
</li>
<li><strong>กลุ่ม Operator</strong> มีหน้าที่รับผิดชอบคือการแฮกหรือโจมตีระบบตามคำสั่ง</li>
<li><strong>กลุ่ม Developer</strong> มีหน้าที่รับผิดชอบในการพัฒนาศักยภาพในการโจมตีให้ตรวจจับได้ยากขึเน มีประสิทธิภาพขึ้น</li>
<li><strong>กลุ่ม Interpreter</strong> มีหน้าที่รับผิดชอบในการสนันสนุนการหาและประเมินเป้าหมาย หรือการสรรหาบุคลากร กลุ่มนี้มีส่วนร่วมในการโจมตีบางครั้งหากเป้าหมายมีการใช้ภาษาต่างประเทศที่ผู้ปฏิบัติการไม่เข้าใจ</li>
</ol>
<h3 id="fin7-process">FIN7 Process</h3>
<p>grugq อธิบายภาพรวมกระบวนการดำเนินงานของกลุ่ม FIN7 เอาไว้ว่าเป็นลักษณะของ &ldquo;การมีกระบวนการไว้เพื่อรับกลุ่มหรือบริษัทเป็นของนำเข้า และส่งออกมาไว้เป็นเงินสด&rdquo; ซึ่งเป็นคำอธิบายที่ตรงตามลักษณะของกลุ่ม FIN7 โดย grugq ยังมีการอธิบายกระบวนการในการก่ออาชญากรรมออกมาได้ตามรูปด้านล่าง</p>
<p><img src="https://pandora-artifacts.s3.ap-southeast-1.amazonaws.com/public/Izp7kSf.png" alt="FIN7 Crime Process"></p>
<p>เราจะเห็นการแบ่งส่วนของการทำอาชญากรรมโดยกลุ่ม FIN7 ออกเป็น 2 ส่วนใหญ่ๆ ส่วนแรกคือกระบวนการที่เกิดขึ้นก่อนการโจมตีหรือ pre-exploitation และอีกกระบวนการจะเกิดขึ้นหลังจากที่กระบวนการโจมตีเกิดขึ้นและกลุ่ม FIN7 เข้าไปอยู่ในเครือข่าบเป้าหมายได้แล้ว ซึ่งเราจะเรียกมันว่า post-exploitation</p>
<p>grugq ให้ความเห็นในข้อมูลในส่วนนี้ค่อนข้าง straightforward และออกจะน่าเบื่อ เพราะมันเป็นวิธีการทั่วๆ ไปในการดำเนินการอาชญากรรมและเป็นภาพที่เราอาจมีโอกาสเห็นในระดับ Tactical ทั้งนี้จุดน่าสนใจจริงๆ จะอยู่ก่อนหน้ากระบวนการ Target selection และอยู่แทรกในระหว่างการดำเนินการโจมตี ได้แก่</p>
<ul>
<li>FIN7 มีการ<strong>ทำ project management ผ่าน JIRA</strong> โดยมองว่าการโจมตีหนึ่งปฏิบัติการนั้นเปรียบเสมือนกับโปรเจคการทำ penetration testing หนึ่งโปรเจค</li>
<li>เนื่องจากความหลากหลายของสภาพแวดล้อมที่กลุ่ม FIN7 ต้องเจอและทำการโจมตี กลุ่ม FIN7 มีการทำสภาพแวดล้อมขึ้นมาและ<strong>นำหลักการของ DevOps มาใช้</strong> เพื่อให้แน่ใจว่าเครื่องมือและเทคนิคในการโจมตีนั้นจะประสบผลสำเร็จสูงสุด</li>
<li>FIN7 มีการ<strong>นำแนวคิด Agile มาใช้ทั้งในเรื่องของเครื่องมือที่ใช้ในการโจมตีและปฏิบัติกา</strong>ร โดยอาจถูกนำมาใช้ในลักษณะของการทดสอบก่อนเอาไปใช้จริง ตรวจสอบผลลัพธ์ที่เกิดขึ้นและปรับปรุงแก้ไขอยู่ตลอดเวลา และมีการช่องทางให้ผู้ปฏิบัติการได้ coordination และ collaboration อยู่เสมอ</li>
</ul>
<p>นอกเหนือจากแนวคิดเหล่านี้แล้ว FIN7 ยังมีการประยุกต์แนวคิดหนึ่งในเรื่องของ project management มาใช้อย่างจริงจังคือการทำ <a href="https://en.wikipedia.org/wiki/Portfolio_manager">portfolio management</a> โดยเริ่มต้นจากการเปลี่ยนปฏิบัติการโจมตีหรืออาชญากรรมที่ตนเองจะก่อเป็นเสมือนกับหนึ่งโปรเจคงานหรือโครงการของบริษัท จากนั้นจึงมีการใช้เครื่องมืออย่าง JIRA ในการติดตามการใช้งานทรัพยากรของแต่ละโครงการ สถานะปัจจุบัน ปัญหาของการดำเนินการและรายละเอียดอื่นๆ มีการคาดว่า FIN7 มีการใช้ข้อมูลเหล่านี้ในการประเมินการดำเนินการแต่ละโครงการเพื่อทำให้เกิด <a href="https://en.wikipedia.org/wiki/Return_on_investment">return on investment (ROI)</a> นั้นสูงสุด</p>
<h3 id="fin7-technology">FIN7 Technology</h3>
<p>แม้จะเป็นหัวข้อที่น่าสนใจที่สุดเพราะเราจะได้เห็น &ldquo;อาวุธ&rdquo; ในการทำอาชญากรรมที่ FIN7 ใช้งานจริง ผู้บรรยายให้ความเห็นในประเด็นนี้ว่าแท้จริงอาวุธเหล่านั้นก็ต่างเป็นเครื่องมือและซอฟต์แวร์ที่รู้จักกันทั่วไปในแวดวง cybersecurity และเชื่อได้ว่าอาวุธโดยส่วนใหญ่ที่กลุ่ม FIN7 ใช้นั้นสามารถหาดาวโหลดได้จาก GitHub ผสมกับซอฟต์แวร์พัฒนาเองบางส่วนซึ่งไม่ได้มีความซับซ้อน grugq ยังให้ความเห็นเพิ่มเติมว่า <em>&ldquo;มันไม่ได้ดูเท่ เพียงแต่มันใช้งานจริงได้ ซึ่งแค่นั้นก็เพียงพอแล้ว&rdquo;</em></p>
<p>ในหัวข้อของเทคโนโลยีของกลุ่ม FIN7 จึงเน้นไปที่เทคโนโลยีที่มีไว้เพื่อสนับสนุนการทำงานแทน อาทิ กลุ่ม FIN7 มีการทำ project management ผ่าน JIRA และมีการใช้ทั้ง HipChat, Jabber XMPP และอีเมลในการพูดคุยกัน</p>
<p>หากใครสนใจเพิ่มเติมเกี่ยวเครื่องมือและซอฟต์แวร์ที่กลุ่ม FIN7 ใช้ ก็สามารถหาอ่านได้เพิ่มเติมจากข้อมูลที่รวบรวมไว้ใน <a href="https://attack.mitre.org/groups/G0046/">MITRE ATT&amp;CK Framework</a> ครับ</p>
<h2 id="excelling-operational-art">Excelling Operational Art</h2>
<p>จากรายละเอียดในมุม People, Process และ Technology เมื่อเรานำแนวคิดของ Levels of War มาใช้ในการวิเคราะห์ เราจะเห็นภาพของการดำเนินการในระดับ Operational ที่น่าสนใจได้ตามประเด็นดังนี้</p>
<ul>
<li>กระบวนการโจมตีสามารถเกิดขึ้นได้ในรูปแบบที่ไม่แตกต่างกัน ทำให้ FIN7 สามารถสลับเปลี่ยนคนในกลุ่มปฏิบัติการได้เสมอตามความต้องการ คนใหม่เข้ามาก็ให้เรียนรู้งานผ่าน knowledge base ได้ ไม่จำเป็นต้องมีการฝึกสอนเป็นพิเศษเพราะกระบวนการมีลักษณะคล้ายคลึงเดิมอยู่ตลอดเวลา</li>
<li>ด้วยการจัดการแบบ portfolio management ที่มีประสิทธิภาพ FIN7 จึงสามารถ &ldquo;รับงาน&rdquo; ได้หลายงานพร้อมกัน การประสานงานและทำงานร่วมกันก็มีเครื่องมือในการรองรับ ซึ่งส่งผลทำให้รายได้จากอาชญากรรมที่เข้ามานั้นเพิ่มขึ้นด้วย</li>
<li>การแบ่งหน้าที่ออกมาชัดเจนทำให้คนในตำแหน่งงานหนึ่งมีความรับผิดชอบและไม่ก้าวก่ายงานซึ่งกันและกัน ระดับบริหารจัดการในภาพรวม การใช้ทรัพยากรและเงิน ในขณะที่ระดับสนับสนุนและปฏิบัติการเน้นไปที่เรื่องเทคโนโลยีซึ่งทำให้มันสามารถถูกพัฒนาได้จริง</li>
</ul>
<p>เมื่อถึงจุดนี้ FIN7 อาจเป็นองค์กร(อาชญากรรม)ไซเบอร์ซึ่งมีวิธีการจัดการบริหารงานที่น่าสนใจและมีประสิทธิภาพได้ดีกว่าองค์กรอื่นๆ เลยด้วยซ้ำและแน่นอนว่าทำได้เงินได้ดีกว่าด้วย อย่างไรก็ตามบทวิเคราะห์ในส่วนนี้ยังไม่บ่งชี้ให้เห็นถึงปัญหาในการทำงานร่วมกันซึ่งมักจะมีในองค์กรทั่วไปและคาดว่าจะมีอยู่ในองค์กรอาชญากรรมอย่าง FIN7 รวมไปถึงประเด็นทางด้านคุณธรรมและจริยธรรมด้วยว่าประเด็นเหล่านี้จะถูกจัดการอย่างไรหากมีพนักงานคนใดๆ คนหนึ่งเกิดไม่เห็นด้วยขึ้นมากับปฏิบัติการที่มีอยู่</p>
<h2 id="how-to-manage-cybercrimial-syndicate-efficiently--a-conclusion">How to Manage Cybercrimial Syndicate Efficiently — A Conclusion</h2>
<blockquote>
<p>Crime pays when you move up the value chain into project management</p>
<p>— thegrugq</p>
</blockquote>
<p>grugq สรุปประเด็นในการบรรยายนี้เอาไว้น่าสนใจ โดยเป็นการพูดถึงในมุมที่ว่า<strong>หากคุณดูแลหรือดำเนินกิจการกับองค์กรอาชญากรรมไซเบอร์ นี่คือสิ่งที่คุณควรทำตามอย่าง FIN7</strong> ซึ่งมีประเด็นดังต่อไปนี้</p>
<ol>
<li>พยายามควบคุมให้การมี innovation ในเชิงเทคนิค เช่น มีโค้ดมัลแวร์ที่ซับซ้อนและถูกตรววจับได้ยาก หรือครอบครอง 0day exploit ราคาแพงมีความเหมาะสมกับการมี innovation ในเชิงธุรกิจ เพราะการก้าวไปให้ถึงเป้าหมายของการทำธุรกิจ(หรืออาชญากรรม)ก็ไม่จำเป็นต้องมีความซับซ้อนขนาดนั้นก็ได้</li>
<li>สร้างกระบวนการในการดำเนินงาน(หรือทำอาชญากรรม)ที่หยืดหยุ่นแต่ก็มั่นคง ชัดเจนในการส่งต่อและปฏิบัติตาม</li>
<li>มีหน้าที่และความรับผิดชอบที่ชัดเจน ซึ่งจะช่วยเพิ่มและจัดการ operation security ได้อย่างเหมาะสม</li>
<li>พยายามกระจายงาน(หรือการทำอาชญากรรม)ออกไปในกลุ่มคนให้ได้มากที่สุดเพื่อให้เกิดการทำงานแบบคู่ขนานซึ่งจะช่วยสร้างผลประโยชน์ที่มากขึ้น</li>
<li>ใช้ portfolio management ผ่านซอฟต์แวร์ project management ในการประเมินการใช้ทรัพยากรต่อโครงการ(หรือการโจมตีเป้าหมาย) ความคุ้มค่ารวมไปถึงการจัดการและบริหารคนต่องาน</li>
<li>ใช้เทคโนโลยีและแนวคิดใหม่ๆ เข้ามาช่วยหากเป็นไปได้ เช่น ใช้ DevOps เพื่อประเมินการทำงานของมัลแวร์กับระบบจำลองของเป้าหมายในการลดความเสี่ยง หรือเน้นการทำงานแบบ Agile ในการพัฒนามัลแวร์หรือในปฏิบัติการ</li>
</ol>
<p>ทั้งหมดนี้คือสรุปจากการบรรยายในหัวข้อ <a href="https://www.youtube.com/watch?v=E9F7WCO-pZM">CrimeOps: The operational art of cybercrime</a> บรรยายโดย <a href="https://twitter.com/thegrugq">thegrugq</a> และประเด็นของปฏิบัติการและเทคนิคจากกลุ่มอาชญากรไซเบอร์ FIN7 ครับ :)</p>

    </div>
    
      
        <div class="pagination">
          <div class="pagination__title">
            <span class="pagination__title-h"
              >Read other posts</span
            >
            <hr />
          </div>
          <div class="pagination__buttons">
            
              <span class="button previous">
                <a href="https://pandora.sh/posts/analysis-of-45-million-thai-malaysian-airline-passengers-data-leaked/">
                  <span class="button__icon">←</span>
                  <span class="button__text">Analysis of 45 Million Travelers to Thailand and Malaysia Data Leaked</span>
                </a>
              </span>
            
            
              <span class="button next">
                <a href="https://pandora.sh/posts/experience-and-seniority/">
                  <span class="button__text">Experience and Seniority</span>
                  <span class="button__icon">→</span>
                </a>
              </span>
            
          </div>
        </div>
      
    

    
      
        

      
    
  </div>

      </div>

      
        <footer class="footer">
  <div class="footer__inner">
    
      <div class="copyright copyright--user">P. Boonyakarn © 2018 - 2021 CC-BY</div>
      <span>
        <a href="https://webring.wonderful.software#pandora.sh" title="วงแหวนเว็บ" target="_blank" rel="noopener">
          <img src="/img/webring.svg" width="20px" height="20px" alt="วงแหวนเว็บ" />
        </a>
      </span>
      
  </div>
</footer>

<script src="https://pandora.sh/assets/main.js"></script>
<script src="https://pandora.sh/assets/prism.js"></script>


      
    </div>

    
  </body>
</html>
